**Samenvatting: Beelden van organisatie - Gareth Morgan**

**Origineel: Images of organisation - Gareth Morgan**

**Hoofdstuk 1: Inleiding**

Als je als professional in een willekeurige werkkring wil slagen, moet je ervaring hebben in het ‘lezen’ van de situatie die je probeert te organiseren. Ervaren ‘lezers’ hebben handigheid gekregen om de situatie juist in te schatten en over te gaan tot de actie die past bij de lezing. Open en flexibel opstellen en, wanneer mogelijk, oordeel opschorten tot er een totaalbeeld van de situatie is ontstaan. Alles vanuit een vast standpunt interpreteren of star of buigzaam omgaan met nieuwe informatie, resulteert vaak tot minder succes. De lezing is een interpretatie van de werkelijkheid.

Dit boek onderzoekt en ontwikkelt de kunst van het lezen en begrijpen van organisaties. De theorie en verklaringen gaan vaak uit van een metafoor. Een metafoor houdt namelijk een manier van denk en een manier van zin in. De metafoor heeft een vormende invloed op de wetenschap, ons taalgebruik en onze denkgewoonten en de manier waarop wij ons uitdrukken in de dagelijkse omgang. 

Organisaties als bepaalde metaforen zien, bijv. machines, organismen, het menselijke brein, culturen, politiek, flux en transformatie of overheersing. 

De wereld wordt steeds complexer, echter maken we onszelf wijs dat alles veel eenvoudiger is dan het in werkelijkheid is. De benadering van organisatie-analyse die in dit boek wordt ontwikkeld, staat haaks op deze algemene tendens, in de overtuiging dat organisaties meestal complex, tweeslachtig en paradoxaal zijn. 

**Hoofdstuk 2: Mechanisatie: organisaties als machines**

Het functioneren van de organisatie is vaak een kwestie van routine met de precisie van een uurwerk. Het werk lijkt op massa productie zelfs al is het in een ‘kantoor fabriek’ met schadeclaims of belastingaanslagen. Van werknemers wordt verwacht dat ze functioneren als vervangbare machine onderdelen, waar zelfs persoonlijke interactie in een checklist staat en wordt geoefend. Organisaties die ontworpen zijn als machines worden bureaucratieen genoemd. Eigenschappen van organisaties als machines, ze functioneren op vastgestelde, routinematige, efficiente, betrouwbare en voorspelbare wijze.

Organisaties worden zelden opgericht als doel op zich. Het zijn instrumenten die in het leven worden geroepen om een ander doel te bereiken. Oorsprong van het woord, Organon: gereedschap of instrument. Gereedschap was nodig voor de eerste vormen van organisatie voor de bouw van piramides en kathedralen, stichten van koningkrijken en het samenstellen van legers. 

Frederik de Grote van Pruisen leidde het militaire apparaat dat als prototype werd gezien van een mechanistische organisatie.  Leger was samengesteld uit misdadigers, armoedzaaiers, buitenlandse huurlingen en onwillige dienstplichtigen, kortom een stelletje ongeregeld. 

Hij introduceerde: 

* Mensen werden automaten
* Invoeren van rangen en uniformen 
* Uitbreiding en standaardisatie van regels
* Specialisatie van taken
* Standaarduitrusting
* Creatie van commandotaal en systematisch instampen bij exercities
* Uit praktisch iedere grondstof (afkomst persoon) moet een onderdeel (persoon) snel te vervangen zijn, zodat wendbaarheid hoog blijft
* Planning en uitvoer van elkaar scheiden

Max weber beschreef bureaucratie als een manier van organiseren die de nadruk legt op precisie, snelheid, duidelijkheid, regelmaat, betrouwbaarheid en efficiency door vate functieverling, hiërarchisch toezicht en gedetailleerde wetten en regels. Hij erkende dat dit de spontaniteit en andere organisatie wijzen ondermijnde. 

Klassieke management theorie c.q. scientific management

Management is een proces van centrale planning, organisatie, beheersing, coordinatie en leiding. Bijv. Management by objectives (MBO), planning, programming and budgeting systems (PPBS) of management informatiesystemen (MIS). Het instrument werkt volgens klassieke theoretici volgens de ‘top-down’ methode. 

Eenheid van bevel: een werknemer krijgt zijn order van een enkele chef. (Een knecht, een meester)

Andere termen: Span of control (aantal ondergeschikten), esprit de corps, billijkheid (zachtmoedig, rechtvaardig en eerlijk), welwillendheid, initiatief en leiderschap.

Frederick Taylor: pionier van scientific management: 

* Verschuif verantwoordelijkheid naar manager. Manager doet het denkwerk, werknemers doen de uitvoering
* Vind de meest efficiënte manier en ontwerp de taak voor de arbeider in detail
* Selectie: Juiste man op de juiste plek
* Training: om arbeider efficienter te maken
* Controleer: dat de juiste werkwijze wordt gedaan en dat resultaten worden geboekt

Gebruik tijd en bewegingsstudie als middel om werkzaamheden te analyseren en standaardiseren. Observeer alle handelingen, ook de meest geestdodende werkzaamheden om de optimale manier van uitvoering te vinden. 

Mensen zijn vaak bedrijfsblind: Het niet meer bewust zijn, zien of opvallen van eigen handelen, door de routinematige werkwijze, en daardoor ook ontbrekende zelfkritiek en ruimte voor verandering.

Problemen met passiviteit (niet mijn verantwoordelijkheid), afhankelijkheid (ik doe alleen wat mij is opgedragen).

**Hoofdstuk 3: De natuur, organisaties als organismen**

Organisaties als levend systemen, met bevrediging van verschillende behoeften (maslow) en afhankelijk zijn van een grotere omgeving waarin ze leven.

Bureaucratische organisaties floreren bij een stabiele en beschermde omgeving, andere soorten organisatie treft men aan in concurrerende en turbulente gebieden, bijv. Hightech bedrijven. 

Biologie als bron van ideeën voor het denken over organisaties. De organische metafoor helpt bij het benoemen en bestuderen van van 

* Verschillende behoeften van de organisatie
* De organisatie als open systeem
* Proces van aanpassing aan haar omgeving
* Levenscyclus 
* Factoren die invloed hebben op gezondheid en ontwikkeling
* Diverse typen organisaties
* Relatie met omgeving

Arbeidsmotivatie c.q. Motivatie theorie

Maslow zorgde ervoor dat er veel meer naar de behoefte van de werknemer werd gekeken om deze te motiveren. Een functie moest opeens zinvol zijn en zorgen dat de werknemer zich nuttiger en belangrijker ging voelen, en hun zoveel mogelijk autonomie, verantwoordelijkheid en erkenning te geven als middel om hen te betrekken bij het werk. Taakverrijking, democratische, personeel vriendelijke vorm van leiderschap met inspraak, als alternatief voor strakke autoritaire en ontmenselijkende arbeidspatroon van scientific management, vormden de basis voor Human Resource Management.

Sociotechnische benadering: mensen en techniek zijn zeer nauw verbonden.

Ludwig von Bertalanffy: open-systeembenadering: organisaties moeten openstaan voor hun omgeving een geschikte relatie met die omgeving opbouwen om te overleven. Eerste kernpunt is de omgeving waarin de organisatie opereert, taakomgeving en algemene omgeving. 2e punt is dat organisaties bestaan uit sub-systemen. 3e punt is congruentie vinden in alle system en verstoringen verhelpen. 

Homeostase, entropie en negatieve entropie, 

Equifinaliteit: diverse manieren om een gegeven eindstadium te bereiken

In succesvolle organisation in onvoorspelbare, onzekere sectoren waarde noodzaak om te innoveren een voorwaarde om te overleven was, vertoonde de wijze van organisatie nog meer openheid. Functies kwamen vanzelf tot stand, mensen werden aangetrokken vanwege hun bekwaamheid en deskundigheid en mochten hun eigen plaats bepalen en functie omschrijven. Deze vorm lijkt meer op een amoebe dan op een machine.

Er bestaat geen optimale manier om te organiseren. Organisaties zijn open systemen die zorgvuldig moeten worden bestuurd om de interne behoeften te bevredigen, in evenwicht te brengen en aan te passen aan de omstandigheden van de omgeving. Dit is de contingentie theorie: de organisatie die aan de omgeving aanpast.

De overheersende ethiek binnen een dynamische context is open, soepel en vernieuwend. 

Adhocratie is een organisatie met een tijdelijk karakter of juist een organisatie met ad hoc project teams. Vaak een matrixorganisatie die functionele c.q. Afdelingsstructuur van bureaucratie probeert te combineren met de structuur van een overkoepelend projectteam. 

Boeken: “in search of excellence” 1982 Tom peters en Robert waterman sommen kenmerken van excellente Amerikaanse bedrijven. “The change masters” Rosabeth Moss Kanter beschrijft ook kenmerken van ondernemingen die opereren in een veranderende omgeving. 

Diagnotiserende vragen: Wat is de aard van de omgeving van de organisatie? Wat voor strategie wordt er gebruikt? Welke technologie wordt er gebruikt? Wat voor mensen zijn er in dienst en hoe ziet de overheersende cultuur of het ethos van de organisatie eruit? Hoe is de organisatie gestructureerd en wat is de overheersende filosofie?

Organisaties kunnen ook worden gezien vanuit populatie-ecologie m.a.w. ‘natuurlijk selectie’ obv hulpbronnen.

Samenwerken is even normaal als concurrentie als we de organisatie wereld bezien.

* Beroepsverenigingen
* Kartels
* Lobbys
* Dezelfde commissaris
* Deskundigen die krachten bundelen
* Informele netwerken

I.p.v. survival of the fittest, de survival of the fitting.

Gevaar dat de metafoor een ideologie wordt is een subtiele maar belangrijke beperking. Een beeld of theorie moet niet gaan dienen als normatieve leidraad. Als je zoals de klassieke managementtheorie de organisatie ziet als machine, legt dat de basis voor het idee dat de organisatie ook als machine moet worden bestuurd.

**Hoofdstuk 4: op weg naar zelfregulering: organisaties als hersenen**

Mechanisatie richtte zich op efficiëntie slag, organisatie als organisme op flexibiliteit en zelfregulering door juiste mensen op de juiste plek. Om hersenen te gebruiken als metafoor, gaat het vooral om te oordelen of binnen een bepaalde context, een handeling op rationele basis en niet blindelings wordt ondernomen. Denktank zorgt voor informatie en impulsen aan het zenuwstelsel van een organisme. Nieuwe metafoor is denken over organisaties alsof het de hersenen zijn.Organisaties dus als informatieverwerkende systemen en dat het geheel van de organisatie ook in elk individu zichtbaar is.

Organisaties zijn informatiesystemen, communicatiesystemen en besluitvormingssystemen. Deze benadering staat bekend als de beslissing benadering. Werd ontwikkeld in 40-50’er jaren door Herbert Simon en James March. Simon beweerde dat organisaties nooit volledig rationeel (“beperkte rationaliteit”) kunnen zijn want mensen a. Handelen meestal op grond van onvolledige informatie over de mogelijke handelswijzen en de gevolgen daarvan, b. Kunnen slechts een beperkt aantal alternatieven onderzoeken en c. zijn niet in staat om accurate waarden aan uitkomsten toe te kennen. 

Er ontstaat een structuur van aandacht, interpretatie en besluitvorming.

Jay Galbraith: voor het omgaan met onzekerheid, twee strategieen: 1. Procedures om de behoefte aan informatie in te dammen. 2. Vergroten van de informatieverwerkingscapaciteit

Cybernetica, van Grieks Kubernetes(stuurman). Integreren van informatiesystemen en aanpassingsvermogen om te lijken op hersenen. Negatieve feedback systemen houden zich bezig met het ontdekken en corrigeren van fouten. Cybernetica leidt tot communicatie en leertheorie die berust op 4 grondslagen: 

1. vermogen om omgeving aan te voelen, waar te nemen en af te tasten
2. Het moet de informatie kunnen relateren aan geldende normen die het systeemgedrag sturen
3. Het moet significante afwijkingen van norm kunnen signaleren
4. Actie tot verbeting kunnen inzetten als ontoelaatbare afwijkingen zijn ontdekt

Single loop leren: berust op mogelijkheid om fouten op te sporen en te herstellen volgens de norm.

Double loop leren: berust op mogelijkheid de situatie ‘opnieuw te bezien’ door relevantie van normen discutabel te maken.

De mogelijkheid om het stadium van double loop leren te berekenen blijkt vaak nog ver in het verschiet te liggen. Er zijn 3 belemmeringen die de aandacht verdienen:

1. Het algemene probleem dat bureaucratische benaderingen van organisatie de medewerkers een gefragmenteerde gedachtenstructuur oplegt en hen niet aanmoedigt voor zichzelf te denken. Doelstellingen, structuren en rollen vormen een duidelijk patroon van aandacht en verantwoordelijkheid, dat ervoor zorgt dat de belangstelling voor en kennis van wat de organisatie doet, verdeeld is. Overdracht van informatie en kennis vindt door sterke hiërarchie nauwelijks plaats, zodat de delen van de organisatie vaak werken op een volkomen verschillend inzichten in de totale situatie en zij het doel van hun deel voor einddoel aanzien. Iemand die bij het nemen van een bepaalde beslissing het belang van verlies of winst te discussie stelt, zou bij beoordeling wel eens voor minder waardevol en minder gericht het het doel van de organisatie kunnen worden gehouden.
2. Werknemers, die worden verantwoordelijkheid gesteld voor hun prestatie binnen een systeem dat success beloont en falen straft, hebben er alle reden toe verschillende vormen van bedrog te plegen om zichzelf te beschermen. Ze gaan problemen uit de weg, die nadelig voor zich zijn en zullen wegen vinden om de aandacht af te leiden, of zich in te dekken of de situatie rooskleuriger voor te stellen dan deze in werkelijkheid is. Ze zullen vaak de managers vertellen wat ze denken dat die graag willen horen.
3. Kloof tussen wat men zegt en doet, om zowel zichzelf als de manager te overtuigen dat er niks aan de hand is en de situatie niet ter discussie te stellen. Groepsgewijs denken wordt dit genoemd.

Een nieuwe managementfilosofie is nodig om het organisatie-proces te laten wortelen in een proces van open onderzoek. 

1. In een complexe en steeds veranderende omgeving is openheid en reflectie nodig om fouten en onzekerheid te accepteren als onvermijdelijke kenmerken
2. Een benadering van analyse en oplossing van ingewikkelde problemen moeten nastreven die het belang onderkent om verschillende standpunten nader te onderzoeken.
    1. Een van de grootste moeilijkheden is gewoonlijk het omschrijven van de aard van de problemen waarop men stuit
    2. Bekijk het probleem vanuit diverse kanten en debatteer tussen voorstanders van concurrenderen visies. Kwesties uitdiepen en wellicht herdefiniëren. De organisatie dient onzekerheid tegemoet te treden en ook daarop te reageren in plaats van uit de weg te gaan of te bestrijden. Als de missie van de organisatie ter beoordeling en discussie staat, dient men te bezinnen en wellicht zelfs tot herformulering over te gaan van de missie. 
3. Men dient het opleggen van georganiseerde actie structuren te vermijden.Het formuleren van een intelligente strategie houdt dus eerder een keuze van grenzen in (schadelijke negatieve feedback die men wenste te vermijden) dan een keuze van doelstellingen. 
4. De noodzaak om ingrepen tot stand te brengen, en organisatie structuren en processen te creëren die andere 3 principes helpt om uit te voeren. 

Hersenen en organisaties als holografische systemen 

* Cortex of hersenschors: kapitein of meester-plannenmaker: regelt alle niet routinegebonden activiteiten en misschien geheugen
* Cerebellum of kleine hersenen: de automatische piloot, voor routinegebonden handelingen
* Limbisch systeem: centrum van gevoelens, geur en emotie

Om holografische organisatie te creeeren: 

* Zorg dat het geheel in delen komt
* Creëer verbindingslijnen en redundantie
* Creëer specialisatie en variatie c.q. generalisatie 
* Creëer het vermogen tot zelfregulering

Systeemtheoreticus Fred Emery stelt dat er 2 methoden zijn om redundantie in te bouwen: 

* redundantie delen, ieder deel heeft een specifieke functie en delen worden toegevoegd als reserve voor storingen
* Redundantie in functies: per werkeenheid wordt gezorgd dat deze meerdere specialisaties heeft, zodat ze overlap hebben en direct voor elkaar kunnen invallen. Meest holografische.

Herbert simon heeft eens gezegd dat hiërarchie de aanpassing is die beperkte intelligentie aanneemt als zij geconfronteerd wordt met complexiteit.

Sterke kanten en beperkingen van de brein metafoor:

* Sterke kanten:
    * Innovatieve organisaties moeten worden ontworpen als leersystemen met als prioriteit het openstaan voor onderzoek, zelfkritiek en zelforganisatie. De ware innovatieve organisatie heeft een arbeidsethos nodig, waarbij de vereiste houding en vaardigheden van het geheel in de delen te vinden zijn
    * Strategie inrichten dat leren leren wordt ondersteund
    * De metafoor reikt verder dan de beperkte rationaliteit die veel organisaties kenmerkt
    * Zet nieuwe technologie in, niet als centralisatie versterker, maar voor de nieuwe sterke kanten
* Tekortkomingen:
    * Het gevaar van tegenstrijdigheden dat leren en zelfregulering aan de ene kant en de realiteit van macht en toezicht aan de andere kant. Principes als organisatie zelfkritiek staan haaks op hiërarchisch gezag. Open en vrij delen van informatie staat haaks op geheimhouding en exclusiviteit. 
    * De verandering van persoonlijkheid die deze metafoor met zich meebrengt kan alleen worden bereikt als men daar behoorlijk de tijd voor neemt. 

Leren en zelf reguleren, vereisen een wijziging van attitude:

* Activiteit boven passiviteit
* Autonomie boven afhankelijkheid
* Flexibiliteit boven starheid
* Samenwerking boven concurrentie
* Openheid boven beslotenheid
* Democratisch onderzoek boven autoritaire overtuiging

**Hoofdstuk 5: sociale werkelijkheid creëren: organisaties als culturen**

* Rond jaren 60 vertrouwen in onaantastbaar en US industrie oppermachtig
* Japan komt op in jaren 70

Wat is het verschijnsel dat we cultuur noemen? Ontwikkelingspatroon, sociaal systeem van kennis, ideologie, waarden, wetten en dagelijkse rituelen. Cultuur wordt ook vaak gebruikt als verwijzing naar een bepaalde graad van verfijning van overtuiging en praktisch handelen. 

Tegenwoordig leven we in een “samenleving van organisaties” volgens politicus Robert Presthus. Grote delen van de tijd dat we wakker zijn beïnvloeden organisaties ons op een manier die volstrekt vreemd is aan een ver verwijderde stam in de oerwouden van Zuid-Amerika.

Waarom: 

* is er werk en vrije tijd
* bestaat er een strak patroon van 5 of 6 dagen per week
* wonen ze op plaats A en werken ze op plaats B
* dragen ze uniforms
* respecteren ze gezag
* brengen ze zoveel tijd door op een bepaalde plek waarbij ze een enkel stel handelingen verrichten

Soms staat niet het werk maar het gezin centraal. 

Japan heeft een andere kijk op de cultuur en bedrijfscultuur, die komt van rijstboeren en samoerai.

Uiterlijke schijn versus ondergronds conflict is iets wat voorkomt. Wat er wordt gedaan kan anders zijn dan wat men zegt. Bedrijfscultuur is de enige en belangrijkste factor die de grens tussen succes en mislukking aangeeft.

Organisaties hebben diverse subculturen en allen met hun eigen agenda’s, normen en waarden waardoor er een ‘culturele oorlog’ constant aan de gang is. Waarbij soms (Irrelevante) meningsverschillen uitlopen tot een machtsstrijd. Die strijd kan worden uitgelegd als een strijd om het recht om de bedrijfscultuur te bepalen. Net als in de politiek gaat deze strijd vaak gepaard met ideologische problemen. De belangrijkste van alle tegenculturen is de cultuur die vakbonden propageren. Het is een tegenorganisatie, want de belangen van de werknemer en management zijn niet identiek en deze oefent vaak een belangrijke invloed uit op de mozaïek van cultuur, subcultuur en tegencultuur van een organisatie. 

Als we over cultuur spreken, hebben we het in feite over een proces dat een werkelijkheid creëert die mensen in staat stelt alle onderdelen van een organisatie te zien en te begrijpen op hun eigen manier. 

Het is de basis om aan eigen gedrag zin en betekenis te geven.

Hoe ontstaat cultuur, hoe wordt zij ondersteund en hoe kunnen wij een werkelijkheid creëren? 

* Cultuur: regels volgen of enactment (“werkelijkheid bepaling” c.q. interpretaties)
* Wat zijn de gemeenschappelijke uitgangspunten? Wat is de oorsprong?

Bestuderen van de afgezaagde (bekende, zoutloze) en levendige  aspecten van werkelijkheidsconstructie.

Let eens op hoe de japanse organisatie wordt gevormd door de waarden van het rijstveld of de Britse organisatie door de lange geschiedenis van de klassenstrijd. De waarden  hebben misschien weinig van doen op de eigenlijke organisatie, omdat ze op onzichtbare wijze zijn ingevoerd.

Kijk maar eens naar de manier waarop de dollar de werkelijkheid van een organisatie kan bepalen. Onder invloed daarvan worden: Mensen of organisatie-eenheden, bijv: Leerlingen in scholen, Patiënten in ziekenhuis, Werkgroepen in fabrieken, gezien als profit of cost centers die kosten en baten voortbrengen.

Hoewel men boekhouders doorgaans niet beschouwt als ‘bouwers van de werkelijkheid’ die een beslissende invloed uitoefenen op de organisatiecultuur, is dit nu juist de rol die zij spelen. Zij kunnen de werkelijkheid vormgeven door anderen te overtuigen voorrang te geven aan het dollarteken bij het bepalen van de weg die de organisatie moet inslaan. Het referentiekader is dus belangrijk voor de manier waarop mensen denken over een zinnige context om in te werken. 

Sterke kanten en beperkingen van de cultuurmetafoor

Moderne organisaties worden bijeengehouden door stelsels van opvattingen die de nadruk leggen op het belang van rationaliteit. Antropologen noemen rationaliteit vaak de mythe van de moderne samenleving.

* Richt aandacht op magische betekenis van de meest rationele aspecten van het organisatorisch bestaan: inrichting kantoor, vergaderruimte, strakke rij stoelen duidt op orde en volgzaamheid of vriendelijke chaos van minder formele vergaderruimtes nodigen uit tot zelfregulering. Het richt de aandacht op de menselijke kant van de organisatie
* De metafoor vraagt aandacht voor en geeft richting aan het creëren van georganiseerde actie. Door leiderschap te zien als management van zingeving. 

**Hoofdstuk 6: Belangen, conflict en macht: organisaties als politieke systemen**

Macht, gezag en relaties tussen meerderen en ondergeschikten, c.q. Overheersers en onderdrukten. Een organisatie is een regeringssysteem: bijv. autoritair, democratisch. Politiek wordt gezien als een vies woord. 

Politiek, volgens de oorspronkelijke betekenis van het woord, gaat uit van de opvatting dat, als de belangen van individuele personen uiteenlopen, de maatschappij hen een middel moet aanreiken om hun meningsverschil door beraadslaging en onderhandeling op te lossen. 

Organisaties als bestuurssystemen

Veel organisaties worden bestuurd door autoritaire managers. De autocratie: macht is in handen van een enkeling. 

Organisaties als systemen van politieke activiteit

Wij kunnen de organisatie systematisch analyseren door onze aandacht te richten op de relaties tussen belangen, conflicten en macht.

Voorbeelden van zinnen hoe het gedaan wordt:

* Autocratisch: we doen het op die manier
* BureaucratiscH: we zouden het op deze manier moeten doen
* Technocratisch: het is het beste om het zo te doen
* Democratisch: Hoe zullen we dit nu eens doen?

Met belangen bedoelen we een ingewikkeld geheel van doelen, waarden, verlangens, verwachtingen en andere overtuigingen en neigingen die de ene mensen anders zal doen reageren dan de andere. Functie (je werk goed doen), loopbaan (verder komen in de organisatie) en extramuraal (op tijd thuis voor gezin) zijn 3 belangen voor iemand binnen een organisatie. 

In tegenstelling tot de opvatting dat organisaties geïntegreerde rationele ondernemingen zijn die en gemeenschappelijk doel nastreven, spoort de politieke metafoor ons aan, organisaties te zien als losse verbanden van mensen met uiteenlopende belangen die samenwerken omwille van eigen voordeel. Organisaties zijn coalities. Conflict ontstaat als belangen met elkaar in botsing komen.

Tom Burns: organisaties zijn ontwikkelend als systemen van samenwerken en concurreren.

Bron: W.F. Whyte: Money and motivation

Macht is het middel waarmee belangenconflicten uiteindelijk worden beslecht. Macht is van invloed op wie wat krijgt, wanneer en hoe. Macht kan worden gezicht als overwicht op iemand of iets. Macht bestaat uit het vermogen een ander te bewegen iets te doen, wat hij of zij anders niet gedaan zou hebben. 

Machtsbronnen: formeel gezag (charisma, traditie of wetgeving), beheersen van schaarse hulpbronnen, gebruiken van organisatiestructuur, regels en wetgeving, beheersen van besluitvormingsprocessen, controle over kennis en informatie, beheersen van grenzen, met onzekerheden kunnen omgaan, beheersen van de technologie, interpersoonlijke allianties, netwerken en beheersen van de ‘informele organisatie’, toezicht op tegen organisaties, symboliek en het management van zingeving, 

Woordenschat, communicatie structuur en metaforen hebben invloed op de manier waarop we denken en handelen, en werken vaak als geestelijke dwangbuis, die ons verhindert onze bezorgdheid op een andere manier te doorgronden.

Tegenorganisaties zijn een voorbeeld van de ‘compenserende macht’: een vakbond, consumentenbond, sociale beweging, cooperatie of pressiegroep.

Leiderschap houdt in een vermogen om de werkelijkheid van anderen te definiëren. 

Organisatie als toneelspel of theater met decor, aankleding, stijl, beeldende taal, symbolen, plechtigheden, rituelen.

Diagnotiserende vraag: Wat is de dominerende werkelijkheid? Welke referentiekader is van toepassing op mijn organisatie?

Het geslacht kan ingezet worden als factor die machtsverhoudingen bepaalt.

Structurele factoren die het strijdtoneel bepalen: men zegt vaak dat men beperkt de macht heeft en dat het meer schijn dan werkelijkheid is wat ze te zeggen hebben. Echter speelt dit aan de oppervlakte en is er wellicht toch een machtsstructuur in de diepte. 

Pluralistisch betekent een geïdealiseerde, liberale democratie waar politiek autoritaire tendensen in bedwang worden gehouden door vrije wisselwerking van groeperingen die zakelijke belangen hebben bij de regering. Een samenleving waarin groepen onderhandelen en concurreren om een aandeel te krijgen in het machtsevenwicht. Pluralistisch staat haaks op unitair, waarin belangen van individu en samenleving synoniem zijn. Deze unitaire opvatting benadrukt de soevereiniteit van de staat en acht het belangrijk dat het individu zich ondergeschikt maakt. 

Een van de belangrijkste taken van een pluralistisch manager is om het juiste conflictniveau te handhaven. 

De politieke metafoor spoort ons aan om te kijken naar alle handelingen als belangen, conflict en macht te begrijpen. 

**Hoofdstuk 7: op onderzoek in plato’s groet: organisaties als geestelijke gevangenissen**

Mensen zijn geneigd verstrikt te raken in een web dat zij zelf hebben gesponnen. Deze metafoor gaat ervan uit dat organisaties psychische verschijnselen zijn, met de notie dat de mensen gevangen of opgesloten kan raken door de beelden, ideeën gedachten en handelingen waartoe deze processen aanleiding geven. 

Het idee van een geestelijke gevangenis kwam voor het eerst voor in de allegorie “De Republica” en is door Plato geschreven. Het gaat over mensen die vastgeboeid zitten in een grot, die schaduwen zien van mensen op een muur omdat er vuur brand achter hun. Als een van de bewoners zou worden vrijgelaten, de werkelijkheid zou kunnen zien in de buitenwereld en zou terugkomen om dit te vertellen, dan zou er een hoop veranderen voor deze persoon, de relatie met de personen in de grot en de personen in de grot. Net als in het dagelijks leven raken mensen verstrikt in illusies en hebben daarom een vervormd beeld van de werkelijkheid. 

Valkuil van vertrouwde manieren van denken: bedot door succes, te veel buffers of groepsdenken.

Organisatie en het onbewuste: een volledig begrip van de betekenis van wat we doen en zeggen in ons dagelijks leven, rekening houden met de verborgen structuur en dynamiek van de menselijke geest. Sigmund Freud beweerde dat het onbewuste tot stand komt als mensen hun liefste wensen en geheimste gedachten onderdrukken. Freud geloofde dat tijdens de groei naar volwassenheid, ongecorrigeerde impulsen en verlangens naar het onbewuste worden verbannen. Obsessieve ordelijkheid binnen organisaties lijkt dus volgens Freud voort te komen uit de onderdrukte seksualiteit van het individu. 

Vrouwen waren echter kritisch op Freud en zagen juist het Patriarchale als conceptuele gevangenis die de nadruk legt op de man en mannelijke waarden. Als het erop aankomt was agressief, strategisch en vastbesloten gedrag nodig. Binnen patriarchale gezinnen wordt ook kracht, moed, heldhaftigheid en plichtsbesef gewaardeerd. Voorwaardelijke liefde, negativisme of realisme, wantrouwen, meedogenloos zijn mogelijk ook waardes van zo’n gezin. Matriarchale waarden leggen het accent op onvoorwaardelijke liefde, optimisme, vertrouwen, medelijden en het vermogen tot intuïtie, creativiteit en geluk. Met veranderende gezinsopstellingen en ouderrelaties zullen organisaties mogelijk dus ook gaan veranderen. 

Artefacten van onze cultuur, als men ze beschouwt vanuit het perspectief van onze naderen dood, kunnen gezien worden als afweersysteem om de illusie op te roepen dat we groter en machtiger zijn dan in werkelijkheid het geval is. Naarmate we meer in ons werk opgaan, wordt onze rol werkelijkheid.Vanzelfsprekend hebben overlevings vragen daarom zo’n hoge prioriteit in de organisatie, er staat meer op het spel dan het voortbestaan van de organisatie alleen. Het werk van Becker leert ons de betrokkenheid te zien als een poging het leven te bewaren en vast te houden in het aangezicht van de dood. Wilfred Bion analyseerde groepsgedrag en het afweermechanisme.

Freud zag het lichaam als drager van de psyche, Carl Jung maakte zich hiervan los en zag de psyche als deel van een universele en transcendentale werkelijkheid. Hij legde de nadruk op archetype, wat ook wel oerpatroon kan betekenen.

**Hoofdstuk 8: De wetmatigheden van verandering ontvouwen: organisatie als flux en transformatie**

Heraclitus 500 v Chr.: men kan niet tweemaal in dezelfde rivier stappen, want er vloeit steeds ander water door. David Bohm: geïmpliceerde en geexpliceerde aspecten van de werkelijkheid. Er zijn verborgen processen (geimpliceerde orde) onder het oppervlak van onze werkelijkheid(geexpliceerde orde). Er zijn dus wetmatigheden van verandering die aan de grondslag liggen van het genereren en instandhouden van organisaties. 

Zelfscheppende systemen oftewel autopoiese hebben 3 eigenschappen: autonomie, circulair karakter en zelfverwijzing. Denk aan honingbijen en hun rol in het ecosysteem. 

Organisaties proberen hun omgeving te zien als projecties van hun eigen identiteit en zelfbeeld.

In veel opzichten bestaat het gehele organisatieproces uit het verwezenlijken van een identiteit.

Denk aan een kringloop, dus wederzijdse causaliteit i.p.v. mechanische, eenrichtingsverkeer, causaliteit. 

Tegenstrijdigheid en crisis: de logica van dialectische verandering. Dialectisch is een redeneervorm die door middel van tegenstellingen naar de waarheid probeert te zoeken. Dit denkbeeld heeft een lange geschiedenis, beginnend in China dmv ‘tao’ (de weg) die wordt gevormd door yin en yang. Yin het donkere en Yang het heldere, in yin yang symbool is cyclisch, symmetrisch en niet statisch. Via het werk van Heraclitus, Hegel, Mao Ze Dong en Karl Marx komt de dialectische benadering ook tot uiting. Karl Marx (1818-1883) schreef in Das Kapital over gebruikswaarde en ruilwaarde, waarbij gebruikswaarde de waarde is voor behoeftebevrediging en ruilwaarde de waarde als product op de markt. Het verschil hiertussen ontstaat door arbeid te optimaliseren. Arbeid daarentegen wil juist ook optimaliseren door o.a. een hogere beloning. Zo ontstaat een continue tegenstrijdigheid tussen kapitalisten en arbeiders, management en vakbonden, de heersende klassen en de werkende klasse, de bourgeoisie en het proletariaat, de productiemiddel bezitters (fabrikanten) en niet bezitters (niet-fabrikanten) etc. 

Vaak ziet de een de ander als de vijand of als de schurk uit het stuk. M.a.w. een verpersoonlijking van het kwaad.

De oplossing van een crisis berust onververandelijk op de overheersing van de ene of de andere kant, of in een bepaalde manier van herschikken, of hergroepering van de verschillen tot eenheid. Hoewel menigeen droomt van een bestaan zonder conflicten, is een dergelijk gezichtspunt niet reëel. 

Dialectiek probeert de aard en herkomst van verandering te peilen, zodat we de logica ervan kunnen doorzien. Het eerste niveau van onderzoek is de uiterlijke tekenen te beschrijving en onder woorden te brengen en te catalogiseren, bijvoorbeeld gebeurtenissen die de aard, snelheid en richting van technologie, de markt, de demografie en andere socio-economische schommelingen beïnvloeden. Tweede niveau is het beschrijven als de mate van onzekerheid. Het tweede niveau onderzoekt de logica die in het proces van verandering zelf besloten ligt.

In de jaren 70 en 80 bevonden veel industrieën zich in een crisissituatie, oa kolen, staal, scheepvaart en de zware industrieën. Management en de vakbonden waren verwikkeld in een hevige strijd of veldslag. Dit probleem van een fabriekssluiting kan je formuleren als een symptoom van een fundamenteel proces dat besloten ligt in de logica van het industriële systeem. 

Gelijke crises zijn in de gezondheidszorg waarin efficiency aan de ene kant en zorg voor de mens en betrokkenheid bij het beroep aan de andere ook voor conflict zorgen. Idem in gerechtshoven en juridische diensten. 

De manier waarop men het oorspronkelijk probleem verwoordt, speelt een cruciale rol bij het bepalen van de manier waarop men het oplost. Vaak zorgt een herformulering van een plaatselijk onderzoek dat er een koppeling is met systemische kwesties. Als die kwesties worden aangepakt kan dit impact hebben op veranderingen in het globale industriële systeem. 

De flux metafoor kent ook beperkingen. De benadering is idealistisch en indien analyse en oplossing van een radicale wijziging van de logica van een systeem worden geïmplementeerd, zal het waarschijnlijk stuiten op weerstand van het systeem. 

Als mensen die keuzes kunnen maken, kan men in principe de toekomst, althans tot op zekere hoogte, helpen ontwikkelen en beïnvloeden.

**Hoofdstuk 9: Het gemene gezicht: organisaties als instrumenten van overheersing**

Onze organisaties worden onze dood!

Organiseren door domineren

De gehele geschiedenis door is het organiseren verbonden geweest met processen van sociale dominantie, waarbij individuen of groepen wegen zoeken om hun wil aan anderen op te leggen. 

Kijkende naar de ongelooflijke organisatie, planning en beheersing die nodig waren om de Grote Piramide van Gizeh te bouwen. Men schat dat de bouw aan tienduizend man werk verschafte gedurende een periode van 20 jaar. De piramide is opgebouwd uit 2.300.000 blokken steen die elke twee-en-een-halve ton wegen. Deze moesten worden uitgehakt, op maat gebracht over een grote afstand vervoerd worden, gewoonlijk over water en vervolgens ook nog eens vaak omhoog naar de juiste plek in de piramide. Ongelooflijk vanuit esthetisch en organisatorisch oogpunt. Ook een toonbeeld van uitbuiting en misbruik om een paar mensen te dienen. Slavendrijvers hebben plaats gemaakt voor managers. Werknemers kunnen tegenwoordig ontslag nemen, maar werken voor de aandeelhouders die nu de nieuwe farao’s, keizers of absolute heersers zijn. Organiseren kan men dus zien als domineren. Organisaties als instrumenten die een afspiegeling zijn van variaties in de manier van overheersing die men gebruikt. 

Max Weber en Robert Michels waren organisatietheoretici die o.a. de aard van de bureaucratie onderzochten. Overheersing door normale, maatschappelijk aanvaardbare machtsverhoudingen: patronen van formeel gezag waarin heersers zichzelf zien als de rechtmatige gezaghebbers, en hun onderdanen zichzelf beschouwen als degenen die verplicht zijn te gehoorzamen. Robert Michels verwoordde zijn bezorgdheid in zijn beroemde ‘ijzeren wet van de oligarchie’. Zelfs bij democratische organisaties, was het vaak meer schijn dan werkelijkheid. Ondanks de beste bedoelingen ontwikkelen deze organisaties tendensen die de leiders praktisch een machtsmonopolie bezorgen. 

Ook door vaak subtiele processen, administratieve regels en scherpe berekeningen wordt men overheerst. De onpersoonlijke principes en het streven naar efficiency worden dan onze nieuwe slavendrijvers. 

‘Dood van een handelsreiziger’ van Arthur Miller beschrijft het tragische leven en de dood van WIlly Loman. Het is een metafoor voor hoe organisaties hun werknemers uitbuiten, leegzuigen en weggooien. Hoewel we een lange weg hebben afgelegd van de schaamteloze uitbuiting van slavernij en de industriele revolutie, komt hetzelfde patroon in subtielere vorm vandaag de dag nog steeds voor. Te zien in de manier waarop de werkgelegenheid naar het beeld van de klassenstructuur in de moderne samenleving wordt geschapen; in de benadering van problemen van bedrijfsrisico’s, bedrijfsongevallen en beroepsziekten; in het vasthouden aan een structuur en praktijk die werkverslaving en soortgelijke vormen van sociale en mentale stress bevorderen.  

Het idee dat de organisatie altijd op klassenonderscheid gebaseerd is geweest, is goed gefundeerd. Bijvoorbeeld priesters, klerken, boekhouders, handelaren en kooplieden die zich in dienst stelden van de heersende klasse. Deze klasse produceerde niet goederen om in hun levensonderhoud te voorzien en was dus een klasse tussen de heersende en boeren of slaven. 

De primaire arbeidsmarkt is een markt voor functies waarin men carriere kan maken, die belangrijk zijn, of een hoge graad van bekwaamheid en specialistisch ekennis vereisen. De secundaire arbeidsmarkt daarentegen is een markt voor lager geschoold en minder betaald personeel. 

Beroepsrisico, beroepsziekten en bedrijfsongevallen zijn onvermijdelijk en komen in elke periode voor. Karl Marx besteedde ook aandacht aan de manier waarop de kapitalistische werkgevers uit hun tijd hun werknemers zich dood lieten werken onder afgrijselijke omstandigheden. De keuze is vaak efficiency tegenover veiligheid, waarbij de organisatie meestal kiest voor het eerste. Dit betekent dat de gezondheid van de werknemers vaak op het spel wordt gezet. 

Het denkbeeld dat werkgevers immorele bloedzuigers zijn die zich voeden met het bloed van de arbeid is zonder twijfel overdreven evenals dat de meerderheid van de werknemers bestaat uit toneelspelers en schooiers. 

Werkverslaving, sociale en mentale stress

Lichamelijke risico’s van arbeid behoren vaak tot de handarbeiders van de secundaire arbeidsmarkt. De primaire arbeidsmarkt heeft juist hoofdarbeiders die te maken krijgen met hartinfarcten, maagzweren en zenuwinstortingen. Persoonlijkheid ‘type A’, die zijn of haar werk wil controleren, eerzuchtig, prestatiegericht, concurrerend, ongeduldig en perfectionistisch, is een geschikte kandidaat voor hartproblemen. Type A roept vaak op de werkplek een enorme stress, frustratie en woede op bij anderen. 

Multinationals en de wereldeconomie

In 1982 waren er 380 ondernemingen met een omzet van meer dan 2 miljard dollar per jaar. Ze worden beschouwd als soevereine staten die een belangrijke invloed uitoefenen op de internationale politiek en de wereldeconomie. Onderneming ziet het als ontwikkelingshulp en creatie van een betere gemeenschap, de gemeenschap en het land zien het als uitbuiting door onttrekking van grondstoffen en levensmiddelen. Buitenlandse hulp verzwaart het probleem nog meer door instituten als de wereldbank, het internationaal monetair fonds en het amerikaans agentschap voor internationale ontwikkeling. Ook de uitvoer van technologie is dus in feite de export van een nieuwe vorm van afhankelijkheid. De lokale landbouw wordt vaak vervangen door productie van artikelen die veel geld opleveren zoals suiker, koffie, tropische vruchten en noten. Deze marktgewassen zijn nutteloos om in leven te blijven en zodoende wordt de lokale bevolking extra afhankelijkheid. Een derde van de wereldhandel bestaat uit interne leveringen en diensten binnen de onderneming. Wat rationalistisch is in het oog van de organisatie kan een catastrofe zijn vanuit een ander standpunt. Organisatie kan ook worden gezien als instrument voor sociale verandering. 

**Hoofdstuk 10: de kunst van organisatie-analyse**

Dit hoofdstuk laat zien hoe de denkwijzen in de praktijk kunnen worden toegepast om diverse situaties te lezen en te begrijpen. 

Als men een organisatie wil lezen en begrijpen, is het verstandig om uit te gaan van de premisse dat organisaties complex, tweeslachtig en paradoxaal zijn. 

Om een analyse methode toe te passen zijn er twee stappen noodzakelijk. De eerste is een diagnostische lezen te maken van de situatie die moet worden onderzoek, door verscheidene metaforen te gebruiken om de belangrijkste aspecten van de situatie onder de loep te nemen of te accentueren. Diagnostisch betekent de aard van de situatie te onderkennen. De tweede stap is het maken van een kritische evaluatie van de betekenis van de diverse interpretaties die op deze manier aan het licht komen. Door deze twee stappen is het mogelijk om de complexiteit te onderzoeken, op zowel beschrijven als richting gevende wijze.

Multicom case

Machine metafoor: In hoeverre lijkt multicom op een machine? Hoe helpt deze metafoor ons de gang van zaken te verklaren? In hoeverre is de organisatie bureaucratisch en strak georganiseerd?

Organische metafoor: Wat is de aard van de omgeving van de organisatie? Welke zijn de cruciale functies die het vermogen tot overleven van de organisatie beïnvloeden? Heeft de organisatie een plaats verworven binnen de omgeving? Kan zij die plaats verdedigen of moet zij een nieuwe plaats zien te veroveren? Heeft zij wel de juiste strategie of organisatiestijl om op de omgeving te reageren?  

Holografische brein metafoor: manier van werken bij iedereen is een afspiegeling en dus mikrokosmos van redundante functie, groepsgeest en klantgerichte benadering van de gehele organisatie. 

Cultuur metafoor: begint met sterke bedrijfscultuur en filosofie die is opgebouwd rond de gedeelde waarden van de 4 directeuren die zich uit in bepaalde rituelen. 

Politieke metafoor: begint bij breuk tussen 4 directeuren na het meningsverschil over tegenstrijdige doelstellingen, aspiraties, levensstijl en ook machtsverhoudingen.

Geestelijke gevangenis metafoor: onderzoek naar verborgen en onbewuste aspecten van interpersoonlijke relaties binnen het bedrijf. Vooral het verlangen naar meer zeggenschap van de 2 grootste aandeelhouders is te observeren. 

Flux en transformatie metafoor: autopoietische kringlopen en ‘enactment’ van de omgeving kunnen worden herkend in de case.

Overheersingsmetafoor: Geen duidelijke witte en blauwe boorden of overheersing te herkennen. Na de omslag wel een duidelijker toezicht op organisatie. 

De processen van diagnostisch lezen gecombineerd met kritische evaluatie vormen een soort begrip die een benadering suggereert, of zo men wil een recept geeft, voor het omgaan met de kwesties die van belang zijn. Kurt Lewin: “Niets zo praktisch als een goede theorie”

**Hoofdstuk 11: Imaginisatie: een aanwijzing voor de toekomst**

Verhaal over 6 blinden die elk een deel van een olifant beschrijven om tot begrip te komen wat het is. Ze voelen een slagtand, zijkant, poot, slurf, oor en staart. Als die olifant ook nog zou beginnen met lopen verandert alles weer. Verhaal over een autoritaire manager die terugkomt van een personeelsmanagement en werknemers opeens een handdruk geeft. Deze handdruk is een symbolisch gebaar en voor veel interpretaties mogelijk. 

Organisatie komt van het Griekse Organon, wat gereedschap of instrument betekent. Het concept of beeld van een organisatie lijkt dus altijd beladen met mechanistische of instrumentele betekenis. Met het scheppen van het woord imaginisatie probeert de schrijver zich te ontdoen hiervan en het nauwe verband te symboliseren tussen het beeld van een organisatie en het handelen. 

Aristoteles, in Rhetorica: “Halverwege het onbegrijpelijke en het normale draagt de metafoor het meeste bij aan onze kennis”
